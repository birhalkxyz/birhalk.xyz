# Artı Değer Üzerine Kısa Notlar

Merhaba, 

Özgür Yazılım ile ilgili yazımı yazalı yaklaşık bir buçuk yıl geçti. Edindiğim tecrübelere dayanarak söylemek isterim ki paranın bir elde devlet mekanizmasıyla veya özel sektörde toplanması toplumda huzursuzluklara sebep olmaktadır. Yani para ve üretim araçları bir elde toplandığında fakirlik zenginlik dengesindeki makas açılmakta ve insanlar tüketim yapamamakta ve bu da doğrudan üretim yapacağımız mekanizmayı olumsuz etkilemektedir. Yani üretim için harcayan bir kesim de lazım. Ancak para ve üretim araçları tekelleştiğinde üretim serbest piyasa koşullarından uzaklaşır ve tekelci bir yapıya bürünür. Tabii burada Leninist bir emperyalizm teorisinden bahsetmiyorum. Adil Hükümdar kitabının çizgisinde bir anlatım tasvir ediyorum.

Esas konumuza gelirsek. Bu yazıyı yazmamdaki amaç şu : Özgür Yazılım ve Açık Kaynak bizi bilginin özgür olması dolayısıyla üretim yapmamızı ve dolayısıyla ticarete atılmamızı kolaylaştırmaktadır. Bir şekilde tekelleşen piyasada bir kireç çözücü görevi görmektedir. Bir yazılımın nasıl fiyatlandırıldığını gelin birlikte ele alalım.

# Bedava indirilen yazılım

Bir Özgür Yazılım ve Açık Kaynak yazılım çoğunlukla ücretsiz olarak dağıtılır. Para kazanma modeli ise teknik destekten yani hizmetten olur. Bu emek yoğun bir modeldir. Bu sebeple de Microsoft şirketi bu akıma zamanında Komünizm demiştir. Evet emek yoğun olduğu için öyle görünebilir. Ancak burada Open Source yani Açık Kaynak iş modeline göre bakarsak bir pazarlama stratejisi izlenmektedir. Yazılım indirilirken , eğer bir destek paketi alınmıyorsa kendi iç şirketimizdeki kadromuzu beslerken ve donanımlarımızı tedarik ederken hep masrafa girmekteyiz. Bunu göz ardı ettiğimizde ücretsiz yazılım diyebiliriz ancak yazılım aslında hiç bir zaman ücretsiz değildir. Öyle bir dünya henüz yok...

# Teknik destek hizmeti ile verilen ücretsiz yazılım

Teknik destek sadece işin bir yönüdür. Aslında burada hepsi bir arada paket olarak bir gelir stratejisi artı değer yani kâr stratejisi izlenmektedir. Kişiler, şirketler, devletler hem kaynak kodu açık tutar ve denetlenmesini ve güvenlik açıklarının diğer insanlar tarafından kapatılmasını sağlarlar hem de ürünü teknik hizmet sözleşmesi ile çeşitli servis seviyelerinde pazarlayarak örneğin hafta içi dokuz beş haftada yedi gün yirmi dört saat ve benzeri yollarla satarak pazarlayarak gelir elde ederler. Devletler de ticaret yapmasa bile kamu maliyesi yoluyla bu sürecin bir çeşit ticaret olduğunu varsayabiliriz. Ki öyledir de...

Sözün özü eğer kâr etmek isteniyorsa artık Özgür Yazılım var. Zira büyük şirketlerin kapalı sistemleri bize yazılım geliştirme süreçlerine katılıp oradan pay almamızı zorlaştırmaktadır. Hatta çoğunlukla bu mümkün değildir. 

Bu sebeple şimdi size yazılımı paylaşmanızı önermekteyim. Hatta donanım planlarınızı da...

Bilgi paylaştıkça çoğalır. Ve isteyen kendi etki alanında kendi kâr stratejisini çizer. Bu çoğulcu bir serbest toplumu getiren doğuran yeni nesil bir teknoloik iş modelidir.

# Siyasi ve toplumsal perspektif

Şu an içinde bulunduğumuz dünya bir çeşit tekelci kapitalist bir dünyadır. Bunu Leninist bir söylemde ele almıyorum. Zira Lenin'den sorna köprünün altından çok sular aktı. Ayrıca Lenin Devlet Kapitalizmi ile başladı ve onun bürokratik sistemi Stalin tarafından sürdürüldü. Sonrasında iktidardaki elit sınıf ise yeni nesil bir kapitalizm üretti ve Sovyetler Birliği veya Sovyet Rusya etnik eşitsizlikler, gelir eşitsizlikleri ve kalkınmada yenilik demokraside ifade özgürlüğü gibi sorunlar sebebiyle çözüldü.

# Demokrasi için Özgür Yazılım

Demokrasi demek sadece oy vermek demek değildir. Fransız Devrimi öncesi ve sonrasında tüm düşüncelere baktığımızda demokrasinin şu an güncel tavrı bilgiye erişim, ifade özgürlüğü, mülkiyette aşırıya kaçmama gibi özellikler taşıdığını anlatmak gerekir. İslam dininin özelinde de bu aynıdır. Belki de tüm dinlerde ve inançlarda. Bu yazının ana ekseninde belirtildiği gibi Özgür Yazılım insanların iş yapmasına olanak verdiği içindir ki aslında demokrasinin en saf halidir. İdeal bir dünya tasvirinden çok fikri anlatmaya çalıştım.

Teşekkürler
İyi Çalışmalar
Özgür olmak isteyenlere 

Mert Gör 
CC BY-SA 4.0 or later
26 Kasım 2025 08:34
