# Yazılımın Siyaseti Olur mu ?

Merhaba arkadaşlar ! Liderlik ettiğim ve katkıcısı olduğum çeşitli yazılım projelerinden elde ettiğim deneyimden sonra ve Özgür Yazılım ile ilgili geçen sene yazdığım makaleden sonra bir süre düşünmeye başladım. Çeviri çalışmalarından da edindiğim bilgiye göre yazılımın ve genel olarak bilişim ve bilgisayar bilimlerinin siyaseti , politikası veya her ne diyorsak karar alma mekanizması ve strateji ve taktikleri olur mu diye bir yazı kaleme almak istedim. Bir bakıma algoritma ama hedef nedir ? Benim katıldığım projelerdeki ana hedef çeşitli olsa da benim kendi hedefim teknolojiye , bilime ve bilgiye tam hakimiyet kurabilmek, bir veya birkaç konu hakkında derinlemesine bilgi sahibi olmak ve yetenekleri mükemmelleştirmek ve serbestçe , özgürce yaşamak.

# Yazılım tasarlamak ve yazmak ne fayda sağlar ?

Yazılım herşeyden önce plan işi bana göre... Pratikten önce iyice düşünmek lazım. Bu bağlamda sürekli beyin fırtınası yapıyorum ve geri bildirimler alıyor herhangi bir konuyla ilgili sorular soruyor ve bilgi alışverişinde bulunuyorum.

Amacım daha şeffaf ve erişilebilir yazılımlar üretmek. Bu sebeple sürekli bir özeleştiri halindeyim. Son zamanlarda yazılım geliştirme felsefemizi BSD ekolünden GNU ekolüne doğru çevirmeye başladım. Yine liderlik edecek insanlar olacak işin doğası gereği ama daha gayri merkezi dağıtık ve kopyalayabileceğimiz bilgi veri tabanı hatta birden fazla veri tabanları ve iletişim üzerine kurulmuş bir içerik üretici ağı bana daha cazip geldi.

Bu ve benzeri süreçler benim düşünme olgunluğuma ve ruh sağlığıma çok iyi geldi. Ve başka mesleklere geçmede kolaylık sağladı. Elbette şu an odağım bilgisayar bilimi ve yazılım mühendisliği ancak iktisat , sosyal bilimler, felsefe , dil bilimi , tarih , hukuk ve hukuk özelinde telif hakları ve bilişim hukuku gibi konuları incelemeye devam ediyorum.

Bir matematiksel iktisat kitabında gördüğüm kadarıyla bir şeyleri yapmaya başlamadan önce o işin öncül şartlarını yerine getirmek gerektiğini anladım.

# Bilgisayar sadece bilgisayar mı ?

Çağımızın dijitial-elektronik malzemeler ve iş kolaylığı anlayışından farklı olarak bir bilgisayar bize hayatı yeniden tanımlamayı kolaylaştıran bir araç haline geldi diyebiliriz. Bir işi bilgisayara yaptırmak ayrıca ekonomiye değer kattığı gibi bilgisayarın da gelişmesine sebep oluyor.

# Özyönetim modeli ve sürekli iyileştirme arayışı olarak kaizen kelimesi

QB Networks benim kurmak istediğim ilk şirket ve odak noktası bilgi güvenliği , yapay zeka gibi konuları Özgür Yazılım kapsamında yeniden gerçeklemek. Diğer alan adları yani projeleri ise toplulukların kontrolüne devredip karar alma yetkisini onların tam olarak kavrayabileceği bir yapıya kavuşturmak niyetindeyim.

Buraya kadar yazdıklarım iletişim, eleştiri ve özeleştiri, çeşitli mesleklerden faydalanan ilham alan ve onları da etkileyen bilgisayar bilimine vurgu yapmaktı.

# Özetle

Yenilikler ancak bir eleştiri süzgecinden ve farklı bakış açısından geçerek gelmektedir. Özgürlük bakımından Özgür Yazılım ise lisans avantajı ve toplulukların kontrolüne dayanması sayesinde bu yenilikleri tetiklemektedir. Bu yazı kısaca bu konulara bir başlangıç yapmıştır. İleride iş modeli başlığı altında daha detaylı inceleyeceğim bir konu gibi duruyor. Belki de kitaplaştırırım. Ne demişler adım adım ! Yürümek ve sonra koşmak...

Bu yazı [CC BY-SA 4.0 or later](../by-sa.markdown) ile korunmaktadır.

Mert Gör

9 Haziran 2025 Pazartesi 19:25 suları
